 Карпо прикинув таке слiвце, що батько перестав стругати i почав прислухатись.
Вiн глянув на синiв через хворостяну стiну. Сини стояли без дiла й балакали, поспиравшись на заступи. 
Кайдаш скочив з ослона й вибiг з стругом у руцi з повiтки.
Старий Омелько був дуже богомiльний, ходив до церкви щонедiлi не тiльки на службу, 
а навiть на вечерню, говiв два рази на рiк, горнувся до духовенства, любив молитись i постити; вiн понедiлкував i постив дванадцять п'ятниць на рiк,
перед декотрими празниками. Того дня припадала п'ятниця перед паликопою, котрого народ дуже поважає.
 Кайдаш не їв од самого ранку; вiн вiрив, що хто буде постить у ту п'ятницю, той не буде в водi потопати.